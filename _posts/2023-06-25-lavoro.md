---
layout: post
title: Contiamo!
subtitle: Guardare, organizzare, pulire.
thumbnail-img: https://www.ovs.it/dw/image/v2/AAKZ_PRD/on/demandware.static/-/Sites-ovs-it-master/default/dwf6569811/images/hi-res/12405820.jpg
tags: []
comments: true
---

Ieri ho affrontato il grande task del vedere ciò che già abbiamo in tema di vestitini, copertine, bavaglini e similari.
Non è stato un compito facile. Dopo due ore di lavoro intenso ho raggiunto un primo risultato, ma ho ancora forti dubbi che questo sia quello corretto.

Ho diviso il lavoro in step. Seguimi!

## Step 1: studio del dominio

La principale problematica è stata lo studio del dominio, della tassonomia, della classificazione di sti robi che sembrano vestiti per esseri umani ma sono piccolissimi!

Ho deciso quindi di aprire tutto, guardare in tutte le scatole, e fare una primissima cernita per macro categorie.

![cernita](/assets/img/vestitini_01.jpg)

Come si può vedere nella foto, il primo passaggio ha provocato un aumento del kaos, e un aumento dell'entropia a livello universale.

Ho scelto come unità di misura i mesi. Quando leggi `3m` vuol dire: **3 mesi**.

Ho deciso quindi di creare le seguenti categorie: `body 0m`, `body 0-3m`, `pantaloncini`, `cappucci`, `completini invernali`, `bavagli`, `maglinicini`, `magliette`, `calzini`.

# Step 2: conta

Ecco qui ciò che è uscito:

| Categoria | Quantità |
| --- | --- |
| Body 0m | 5 |
| Body 0-3m | 14 |
| Pantaloncini | 10 |
| cappucci | 5 |
| completi invernali 3m | 6 |
| bavaglini | 5 |
| maglioncini | 9 |
| magliette | 11 |
| calzini | 14 |

Alcune osservazioni tassonomiche:

- I completini invernali sono per 3m o più
- Sia i maglionicini che le magliette sono per 3m o più

# Step 3: organizzazione

Saltiamo i passaggi in cui svuoto i cassetti, li pulisco, ridistribuisco il loro contenuto nel altri contenitori.

Il vero lavoro di organizzazione è consistito nella collocazione di organizer nei cassetti e di collocare tutto il guardaroba delle teppis in modo sensato. Ecco qui alcune immagini del risultato.

**Primo cassetto**: l'immediatezza. Nel capitolo *immediatezza* rientra tutto ciò che è 0m e 0-3m. Tutto diviso, tutto ordinato.

![organizer](/assets/img/vestitini_02.jpg)

**Secondo, terzo e quarto cassetto**: l'avvenire. Nel capitolo *avvenire* si parla di futuro. Un futuro che può essere invernale, pullulante di maglioncini, magliette e pantaloncini.

![organizer](/assets/img/vestitini_03.jpg)

# Step 4: lavaggio

Questo passaggio avverà lunedì, sotto la supervisione della nostra tata per adulti. Seguiranno quindi notizie!

# Next steps?

Secondo le indicazioni fornite dall'ospedale ([qui](http://www.ginecologia.unipd.it/Assistenza-Documenti/Corredino%203.pdf)), ciò che bisogna portare per il periodo estivo è:

- Una maglietta (canottiera) + una mutandina o body intimi a mezza manica, calzine corte, magliettina e braghette o vestitino o tutina (posti in buste separate e numerate)
- Il neonato necessita di 1 cambio completo al giorno
- L’uso di calzine o babbuccine è consigliato solo nel caso in cui la tutina non abbia i piedini

Nel caso si preveda la nascita di un neonato di basso peso:

- È consigliabile preparare qualche cambio in più rispetto a quanto sopra indicato;
- Tutti gli indumenti è preferibile che siano di lana in qualsiasi stagione;
- Aggiungere anche una cuffietta di lana

In aggiunta serve anche:

- Detergente delicato liquido
- Cotone idrofilo da usare come spugna per l’igiene intima del bambino
- Asciugamano dedicato al bambino
- Alcuni bavaglini

**ATTENZIONE**: si raccomanda di fornire indumenti privi di strass e perline che staccandosi possono
venire inalati e/o deglutiti dai neonati.

Dobbiamo quindi effettuare un po` di acquisti tecnici.
 
### Sappi, che non possiamo vivere senza questi:

[![Batman](https://www.ovs.it/dw/image/v2/AAKZ_PRD/on/demandware.static/-/Sites-ovs-it-master/default/dwf6569811/images/hi-res/12405820.jpg?sw=300)](https://www.ovs.it/bipack-body-smanicati-batman-e-superman/001763960-003.html)
[![SpiderMan](https://www.ovs.it/dw/image/v2/AAKZ_PRD/on/demandware.static/-/Sites-ovs-it-master/default/dwbb86ec12/images/hi-res/12533769.jpg?sw=300&q=100)](https://www.ovs.it/bipack-body-in-cotone-stampa-marvel-spidey/001786823-003.html)
